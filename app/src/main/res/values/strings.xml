<resources>
    <string name="app_name">ⲡ̀ϩⲏⲧ ⲛ̀ⲭⲏⲙⲓ</string>
    <string name="letters_activity_title">الابجديه القبطية</string>
    <string name="introduction">"في بدايه القصه قائد عظيم معروف باسم مينا او نارمر وحد البلد عشان تظهر بلد اسمها كيميت و تبدأ رحله التاريخ من هنا ، هنا كل شئ ابتدا بتاسيس اول دوله و اعظم دوله علي مر العصور و مع استقرار البلد بدأ ظهور اول خط كتابه في مصر علشان يدون اقدم لغه عرفتها البشريه \"ر ن كمت\" او المعروفه باللغه المصريه القديمه بدأت اللغه بخط \"مدو نتر\" او الخط المقدس او اللي عرفهولنا الاجانب علي ان اسمه \"هيلوغريفي\" وهي كلمه يونانيه معناها برضو الخط المقدس لغتنا كانت حاجه مقدسه و عظيمه عند اجدادنا و كانت هي اقوي رمز من رموز هويتنا و تفردنا و زي جمال اجدادنا اختارو للغه حروف جميله متاخده من كل حاجه حواليهم في الطبيعه بس لانه كان صعب يكتبو كل حاجه برسومات صعبه و متقنه كده بدا ظهور خط مختصر للغه اول من بدا استخدامه كان الكهنه و اللي احنا عارفينه باسم \"الهيراطيقي\" او خط الكهنه و اللي بعض الناس بتفتكره حاجه مختلفه جدا او حتي لغه تانيه لكن في الحقيقه هو شكل مبسط من المدو نتر او الهيروغليفي بكل خصائصه و حروفه يعني بالظبط كده زي الفرق بين الرقعه و النسخ مش خط جديد ولا حاجه و مش مرحله لوحده بعدها مرت الايام و السنين و القرون علي لغتنا و كأي لغه تانيه بدأت تتطور و تتغير و بدا يظهر خط تالت وهو \"الديموطيقي\" الخط ده كان شبه العربي بيتكتب من اليمين و حروفه مشبكه في بعض و مع ظهور الخط ده حصل تغيرات في اللغه سقطت حروف و اتغير نطق كلمات و تركيبات في اللغه و لكن الخط ده كان صعب جدا و بعض دارسينه بيقولو عليه اشبه بنبش الفراخ و في اواخر العصر ده كانت بدات تظهر الحضاره اليونانيه بخطها اللي اتاخد اصلا من المدو-نتر فاكرينه ! و اللي اتاخد منها اغلب الخطوط الموجودة حاليا شاف المصريين ان الخط ده اوضح و اسهل و بدا يكون اكتر انتشارا و بدأ محاولات كتابه لغتنا بالخط اليوناني و ده كان قبل دخول اليونانيين مصر اصلا و بعدها دخل اليونانيين و انتشر الخط ده جدا و بعدهم الرومان و بعدهم دخلت المسيحيه مصر او في الوقت ده \"كامي\" او \"كيمي\" ولان المسحيين كانو بيحاولو يبعدو عن اي شي من المعبودات القديمه اتبنو اكتر كتابه لغتنا بالخط اليوناني و تنظيمه و اضافو عليها ٧ حروف بس من الديموطيقي لان أصواتهم مش موجود في اليوناني و تغيير الخط لخط جديد برضو ادي لبعض التغييرات الطبيعيه و التطورات اللغويه لكن اصول لغتنا هي هي و الخط ده لانه اتكتب فيه حروف متحركه ظهرت فيه لاول مره اخلاف لهجات مصر القديمه زي  الصعيديه و البحيريه و الاخميميه والاسيوطيه و الفيوميه و البشموريه و استقرت اللغه علي كده لحد ما دخل العرب مصر و اللي اطلقو علي سكان مصر الاصليين قبط و اللغه دي اللغه القبطيه و من هنا جت تسميه الخط ده بالخط القبطي و في القرون العاشر و الحداشر بدات اللغه تضعف مقابل العربيه لأسباب عده من اهمها الاقباط المسحيين و الاقباط المسلمين نفسهم بجانب تغيير اللغه الرسميه لمصر للعربيه و محاولات التطبيع العربي من الحكام العرب فقرر في الوقت ده بطريرك الكنيسه انه يوحد لهجه الصلاه في الكنايس باكتر لهجه متاح ليها كتب و نساخ اللي هي اللهجه البحيريه و اللي ادي لانتشارها بشكل كبير مقابل اللهجات التانيه و لما حس الاقباط ان لغتهم بدات تضعف و تضيع حاولو يكتبوها بالحروف العربيه ذي ما كتبوها قبل كده باليوناني و ده ادي لاخر تغيير طبيعي في اللغه و ظهور ما يعرف باللفظ القبطي البحيري المتاخر و فضلت اللغه تضعف واحد واحده لحد ما كله تخلي عنها الا الكنيسه المصريه و فضلت اللغه حبيسه جدرانها لحد ما ظهر علم المصريات و القبطيات و بدا الاهتمام باللغه من جديد و في القرن ال ١٨ اتولي منصب بطريرك الكنيسه البابا كيرلس الرابع و اللي حس ان اللفظ المتاخر فيه لخبطه و خلط للحروف فكلف شخص في الوقت ده اسمه عريان افندي لاعاده اللغه لاصلها او ما قبل دخول العرب و لكن عريان افندي اتجه لنطق الحروف اليونانيه الحالي بدلا من دراسه الحروف و اللهجه المصريه نفسها و تنقيحها فلا يخفي علي اي دارس متعمق في اللغه انه اخترع لفظ جديد ادخل فيه حروف غريبه صعبه علي اللسان المصري بدون قصد و لكن لان الكنيسه اتبنت اللفظ ده انتشر في معظم الكنائس و في صلواتها حاليا و يكاد يكون هو الفظ الوحيد المعروف لاغلب الناس للهجه البحيريه و طبعا احنا بنشجع الناس انها تتبع الكنيسه في طريقه صلواتها و لفظها و الحانها لغايه ما تغيره الكنيسه نفسها املين بان القائمين علي اللغه القبطيه في الكنيسه يبدأو في تعديلات تدريجيه لارجاع اللغه لاصلها  او علي الاقل في الحروف الاكثر اختلافا و لكن في استخدام اللغه كلغه تحدث او دراسه كل دارس حر في استخدام اللفظ و اللهجه اللي شايفها مناسبه و صحيحه و الجدير بالذكر بان اللغه المصريه القديمه او القبطيه اذا تم احيائها كلغه بين الناس او كلغه رسميه تانيه للبلاد من قبل القياده السياسيه هتكون اقدم لغه حيه موجوده و معروفه للبشريه، علي امل اننا نلاقي المصريين كلهم فخورين  بهويتهم المتفرده العظيمه و بلغتهم الاصليه و يقولو بيها \n Ϯϣⲟⲩϣⲟⲩ ϫⲉ ⲁⲛⲟⲕ ⲟⲩⲣⲉⲙⲛⲭⲏⲙⲓ ⲡⲉ. \n Ⲣⲁϥⲓⲕ Ⲁⲩⲛⲓ."</string>
</resources>
